---
title: Žonglérské míčky
directory_index: false
---

# Žonglérské míčky

Žonglérský míček je to, s čím budeš hodiny a hodiny cvičit. Pořiď si proto takové, které se ti líbí a vyhovují. Pořádný míček je základ úspěchu.

## Tenisový míček

[![](/img/t/tenisak.jpg)](/img/t/tenisak.jpg)

Nejdostupnější míček na žonglování. Tenisák má dobrou velikost, ale je příliš lehký. Zkus ho pro [začátek](/micky/jak-zacit.html "Úplný základ."), než zjistíš, jestli tě žonglování baví.

## Šitý míček

[![](/img/s/sity.jpg)](/img/s/sity.jpg)

Míček sešitý z několika kusů textilie (koženky, kůže, ...), naplněný zrnky (rýže, proso, fazolky, ...). Jde [vyrobit svépomocí](vyroba.html#sity-micek "Pěkné míčky snadno a rychle.").

## Gumový míček

[![](/img/g/gumovy.jpg)](/img/g/gumovy.jpg)

V hračkářství lze koupit gumové míčky různých velikostí. Skáčou a jsou trochu lehčí než je potřeba.

## Jevištní míček

[![](/img/s/stage.jpg)](/img/s/stage.jpg)

Míček pro vystoupení na jevišti. Pěkně kulatý a lesklý. Neskáče. Většinou se mu říká stage ball.

## Ruský míček

[![](/img/t/trany.jpg)](/img/t/trany.jpg)

Míček který je asi z třetiny naplněný pískem. Snadno se balancuje na hlavě a jiných částech těla. Po dopadu na zem se neodkutálí, ale zůstane na místě.

## SIL-X

[![](/img/s/sil-x.jpg)](/img/s/sil-x.jpg)

SIL-X je asi z třetiny naplněný tekutým silikonem. Má podobné vlastnosti jako ruský míček a navíc při házení neslyšíš přesýpání písku.

## Míček z balónků

[![](/img/b/balonky.jpg)](/img/b/balonky.jpg)

Míček z balónků naplněných sypkým materiálem během žonglování mění tvar, a když spadne na zem, tak je z něj šiška.

## Háčkovaný míček

[![](/img/h/hakysak.jpg)](/img/h/hakysak.jpg)

Takzvaný hakysák. Většinou se do něj kope, ale dá se použít i k žonglování.

## Basebalový míček

[![](/img/b/baseball.jpg)](/img/b/baseball.jpg)

Nešpiní se, je odolný, má dobrou velikost i váhu a neskáče. Ovšem pozor, je tvrdý, takže to někdy může bolet.

## Jablko, vajíčka, pomeranč, ...

[![](/img/p/pomeranc.jpg)](/img/p/pomeranc.jpg)

[Jablko](/micky/3/jablko.html "žonglování s jablky"), [vajíčka](/micky/vajicka.html "žonglování s vajíčky") nebo pomeranč by v interiéru měli používat pouze zkušení žongléři. Hrozí zapatlání rukou, podlahy a vůbec všeho.

## Velký míč

[![](/img/v/velky-mic.jpg)](/img/v/velky-mic.jpg)

Opravdu velký míč. K žonglování se třemi velkými nafukovacími míči jsou potřeba dva žongléři.

Míčků je nepřeberně, vyrábějí se speciální míčky pro vystoupení na jevišti (jsou větší), míčky, které svítí pod UV zářením, míčky, které se napustí hořlavinou a zapálí.

##### Kam dál

- [Výroba míčků na žonglování](/micky/vyroba.html "Jak vyrobit míček na žonglování")
- [Jak začít žonglovat s míčky](/micky/jak-zacit.html "Základ pro žonglování se třemi míčky")
- [Druhy žonglovacích kuželek](/kuzely/druhy.html "Obrázky kuželů na žonglování")

