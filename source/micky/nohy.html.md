---
title: Použij nohy
directory_index: false
---

# Použij nohy

Nikomu se nechce věčně shýbat pro spadlé míčky. A skutečně se tomu lze vyhnout.

### Zachycení nohou

Úplně nejlepší je nenechat míčky spadnout na zem. Když už na něj nedosáhneš rukou, zbývá zkusit to nohou. Míček můžeš buď zachytit na nártu, nebo kopnout zpátky. Kopnutí je snazší, stačí míček trefit a dát mu správný směr. Zachytit míček na nárt není jen tak, ale je to velmi efektní. Musíš zvednout prsty na noze a vytvořit tak prohlubeň, do které míček zapadne.

### Sebrání nohou

Tento trik se nejlépe provádí bez bot. Míček si jednou nohou přesuneš na nárt druhé nohy. Je potřeba zvednout prsty na noze a vytvořit tak prohlubeň, ve které míček bude držet. Pak už stačí jen vykopnout nohou prudce nahoru. Míček vyletí a můžeš pokračovat v žonglování.

### Vykopnutí zadem

Míček můžeš také sevřít mezi patami, nadskočit a vykopnout prudce dozadu. Míček vyletí za tvými zády obloukem nahoru a před tebe. Toto je obtížnější způsob. Míček máš za zády a je nutné perfektní načasování uvolnění míčku.

##### Kam dál

- [Neviditelný míček](/micky/3/neviditelny.html "Nejlevnější a nejdostupnější míček")
- [Míčky na zemi](/micky/drop.html "Výmluvy")
- [Zvednutí míčku nohou](/micky/kick-up.html "Elegantní způsob jak zvednout míček ze země")

