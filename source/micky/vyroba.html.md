---
title: Výroba míčků na žonglování
directory_index: false
---

# Výroba míčků na žonglování

S trochou šikovnosti lze vyrobit míčky pro žonglování doma na koleně.

### [Míček z nafukovacích balónků](vyroba-balonky.html "Jak vyrobit míček z nafukovacích balónků")

[![](/img/m/micek-z-balonku-3.jpg)](vyroba-balonky.html)

Nejjednodušší způsob jak vyrobit míček na žonglování.

### [Míček z tenisáku](vyroba-tenisak.html "Jak vyrobit míček z tenisáku")

[![](/img/t/tenisak-v-balonku-3.jpg)](vyroba-tenisak.html)

Pěkný míček na žonglování z tenisáku a nafukovacích balónků.

### [Gamiballs](/doc/gmiball.pdf "Návod na ušití míčku")

[![](/img/g/gmiball.png)](/doc/gmiball.pdf "Gamiballs")

Obrázkový návod od Jeremyho Shafera, jak ušít míček z jednoho kusu látky. Popis je anglicky.

### Šitý míček

Výroba tohoto míčku je náročná. Za odměnu získáš vyšší trvanlivost. Míček je ušitý z látky, koženky nebo kůže a naplněný sypkým materiálem. Můžeš zkusit rýži, fazolky nebo i korálky.

##### Materiál

- Látka
- Jehla a niť
- Rýže nebo proso
- Nůžky
- Papír a tužka

Nejdřív si nakresli na papír střih. Střih tvoří šest čtverců rozměru přibližně 4x4 cm. Počítej i s okraji kterými bude látka sešitá. Střih pak obkreslíš na látku a díky tomu budou mít všechny míčky stejnou velikost. Když chceš mít míček vícebarevný, vystříhej čtverečky z různých látek a sešij je dohromady. Jo, je to docela piplačka.

##### Střih na míček z látky

![](/img/m/micky-striha.png)

Látku sešij okraji k sobě tak, aby tvořila krychli. Není potřeba žádný speciální steh, ale nech alespoň 0.5 cm okraj. To proto, aby se látka nevytrhla, když míček spadne na zem. Když už máš všechny švy a zbývá jenom malinká dírka, otoč míček naruby. Nepěkné okraje se schovají dovnitř. Pak stačí už jenom míček naplnit a zašít zbývající dírku.

Můžeš vyzkoušet i střih ve tvaru jehlanu. Postup je obdobný. ![](/img/m/micky-strihb.png)

##### Kam dál

- [Jak začít žonglovat s míčky](/micky/jak-zacit.html "Jak začít žonglovat s míčky")
- [Druhy míčků](/micky/druhy.html "Druhy míčků na žonglování")
- [Výroba kuželu na žonglování](/kuzely/vyroba.html "Jak vyrobit kužel na žonglování")

