---
title: "Reverzní kaskáda - pět míčků"
directory_index: false
---

## Reverzní kaskáda


Rozdíl mezi normální a reverzní kaskádou s pěti míčky je pouze v dráze, po které létají míčky. Při reverzní kaskádě házíš míčky vnějškem.

![](img/5/5rkaskadaa.png)

Kaskádu začni rukou, ve které držíš tři míčky. Podle obrázku tedy pravou rukou vyhoď první míček.

![](img/5/5rkaskadab.png)

Těsně po prvním míčku vyhoď druhý míček z levé ruky.

![](img/5/5rkaskadac.png)

První vyhozený míček už klesá a bude zachycen levou rukou. Druhý míček opisuje vrchol oblouku. A mezitím už pravačkou vyhazuješ třetí míček, letí po stejné dráze jako první míček.

![](img/5/5rkaskadad.png)

Druhý vyhozený míček klesá a bude chycen do pravé ruky. Třetí míček opisuje vrchol oblouku, letí po stejné dráze jako před chvílí první míček. A mezitím už levačkou vyhazuješ čtvrtý míček, letí po stejné dráze jako druhý míček.

![](img/5/5rkaskadae.png)

Třetí vyhozený míček už klesá a bude zachycen levou rukou. Čtvrtý míček opisuje vrchol oblouku. A mezitím už pravačkou vyhazuješ pátý míček, letí po stejné dráze jako třetí míček. Pohyb míčků zachycený na tomto obrázku je stejný jako na obrázku o dva kroky dříve.


Dál vyhazuj a chytej míčky podle posledních dvou obrázků.

[Přehrát animaci](/animace/5-reverse-cascade.html "Animace")


##### Kam dál

- [Kaskáda](/micky/5/kaskada.html "Kaskáda s pěti míčky")
- [Kaskáda (multiplex)](/micky/5/kaskada-multiplex.html "Usnadnění kaskády s pěti míčky")
