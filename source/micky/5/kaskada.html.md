---
title: "Kaskáda - pět míčků"
directory_index: false
---

## Kaskáda


Kaskáda s pěti míčky je obtížný trik. Než se do něj pustíš, poctivě trénuj triky se <a href="../3/" title="Triky se třemi míčky.">třemi</a> a <a href="../4/" title="Triky se čtyřmi míčky.">čtyřmi</a> míčky.

![](img/5/5kaskadaa.png)

Kaskádu začni rukou, ve které držíš tři míčky. Podle obrázku tedy pravou rukou vyhoď první míček.

![](img/5/5kaskadab.png)

Těsně po prvním míčku vyhoď druhý míček z levé ruky.

![](img/5/5kaskadac.png)

První vyhozený míček už klesá a bude zachycen levou rukou. Druhý míček opisuje vrchol oblouku. A mezitím už pravačkou vyhazuješ třetí míček, letí po stejné dráze jako první míček. Míčky jsou ve stejné poloze jako když provedeš <a href="../3/blesk.html" title="Trik se třemi míčky.">blesk</a> a máš v každé ruce ještě jeden míček navíc.

![](img/5/5kaskadad.png)

Druhý vyhozený míček klesá a bude chycen do pravé ruky. Třetí míček opisuje vrchol oblouku, letí po stejné dráze jako před chvílí první míček. A mezitím už levačkou vyhazuješ čtvrtý míček, letí po stejné dráze jako druhý míček.

![](img/5/5kaskadae.png)

Třetí vyhozený míček už klesá a bude zachycen levou rukou. Čtvrtý míček opisuje vrchol oblouku. A mezitím už pravačkou vyhazuješ pátý míček, letí po stejné dráze jako třetí míček. Pohyb míčků zachycený na tomto obrázku je stejný jako na obrázku o dva kroky dříve.


Dál vyhazuj a zachycuj míčky podle posledních dvou obrázků.

[Přehrát animaci](/animace/5-cascade.html "Animace")


Sepsal jsem <a href="../rady5.html" title="Tipy pro 5 míčků.">několik rad</a> pro žonglování s pěti míčky. Snad ti trochu pomohou. Žádný zázračný tip však není. Naučit se žonglovat s pěti míčky trvá dlouho.


##### Kam dál

- [Rady pro žonglování s pěti míčky](/micky/rady5.html "Jak na žonglování s pěti míčky")
- [Reverzní kaskáda](/micky/5/kaskada-reverzni.html "Těžší varianta kaskády s pěti míčky")
- [Šest míčků](/micky/6/ "Žonglování s šesti míčky")
