---
title: Sbírání spadlých míčků
directory_index: false
---

# Sbírání spadlých míčků

Když ti spadne míček, nepřestávej žonglovat.

## 3 míčky

Chybějící míček stačí nahradit [neviditelným míčkem](/micky/3/neviditelny.html "Trik se třemi míčky."). Pokračuj kaskádou se třemi míčky. Klekni si před spadlý míček. Ve správný moment místo chycení neviditelného míčku seber míček ze země.

![](/img/m/micky-sbirania.png)

První míček vyhodíš z pravé ruky.

![](/img/m/micky-sbiranib.png)

Levou rukou pokračuješ v kaskádě. Mezitím pravá ruka sbírá třetí míček ze země.

![](/img/m/micky-sbiranic.png)

Pokračuj [kaskádou se třemi](/micky/3/kaskada.html "Základní trik se třemi míčky.") míčky.

## 4 míčky

Když ti spadne míček, pokračuj kaskádou se třemi míčky. Klekni si před spadlý míček. A teď to přijde.

![](/img/m/micky-sbiranid.png)

Přejdi z kaskády se třemi ...

![](/img/m/micky-sbiranie.png)

... do [2 v 1](/micky/2/2v1.html "Trik se dvěma míčky.") v levé ruce.

![](/img/m/micky-sbiranif.png)

Třetí míček z pravé ruky hoď také rovně nahoru.

![](/img/m/micky-sbiranih.png)

Pravou rukou seber míček ze země.

![](/img/m/micky-sbiranii.png)

Pokračuj fontánou se čtyřmi míčky.

## 5 míčků

Obtížné, ale velmi efektní. Když ti spadne jeden míček, pokračuj [fontánou se čtyřmi](/micky/4/fontana.html "Trik se čtyřmi míčky.") míčky. Klekni si před spadlý míček. Začni házet míčky jako při [kaskádě](/micky/5/kaskada.html "Trik s pěti míčky.") - z jedné ruky do druhé.

![](/img/m/micky-sbiranij.png)

Pravá, levá, pravá - hodí a je prázdná.

![](/img/m/micky-sbiranik.png)

Nastává chvíle pro sebrání míčku.

![](/img/m/micky-sbiranil.png)

Házej dál levá, pravá (sebraný míček), levá, ...

Když ti spadnou dva míčky z pěti, pokračuj kaskádou se třemi. Nohou přesuň spadlé míčky vedle sebe. Klekni si. Míčky jsou každý před jedním kolenem. Vyhoď [blesk se třemi](/micky/3/blesk.html "Trik se třemi míčky.") a místo tlesknutí nebo [piruety](/micky/pirueta.html "Otočení dokolečka.") seber oba míčky ze země.

##### Kam dál

- [Neviditelný míček](/micky/3/neviditelny.html "Nejlevnější a nejdostupnější míček")
- [Míčky na zemi](/micky/drop.html "Výmluvy")
- [Zvednutí míčku nohou](/micky/kick-up.html "Elegantní způsob jak zvednout míček ze země")

