---
title: Siteswap - popis žonglování pomocí čísel
directory_index: false
---

# Siteswap

![](/img/s/siteswapa.png)

Zápis žonglování pomocí čísel. Jsou to vlastně takové noty pro žonglování. Siteswap vymysleli žongléři, aby s jejich pomocí **našli nové triky**.

### Výhody

- Snadné a přesné pojmenování triku.
- Usnadnění komunikace mezi žongléry.
- Platí pro míčky, kruhy i kužely.
- Existují [počítačové programy](/software.html "Simulátory žonglování"), do kterých napíšeš číslo a hned uvidíš, jak trik vypadá.

### Základní pravidla

- Čísla označují, jak vysoko a kterou rukou házíš.
- Ruce se při házení střídají.
- Posloupnost čísel se opakuje dokola.

### 0, 1 a 2

0 znamená pauzu - v ruce nemáš míček. 1 značí hod rovně napříč a 2 je podobná 0, pauza. Rozdíl je v tom, že 0 je pauza bez míčku, 2 je pauza s míčkem, držení.

### 3

Nejjednodušší siteswap zapíšeme číslem 3. Začni pravou rukou a opakuj dokola.

	P = pravá ruka  L = levá ruka

			P L P L P L P L P L P L ...
			3 3 3 3 3 3 3 3 3 3 3 3 ...

[![](/img/k/kaskadaa.png)](/micky/3/kaskada.html "Základní trik se třemi míčky.")Pravá ruka hází míček stejně, jako když žongluješ se třemi míčky (docela nízko, z jedné ruky do druhé). Levou rukou hodíš stejný hod. Potom pravá, pak levá...

Trojka znamená [kaskádu se 3 míčky](/micky/3/kaskada.html "Základní trik se třemi míčky.").

[Přehrát animaci](/animace/siteswap/3.html "Animace kaskády")

### 4

Další jednoduchý příklad: [fontána se čtyřmi míčky](/micky/4/fontana.html "Základní trik se čtyřmi míčky.") se zapíše jako 4.

		P L P L P L P L P L P L ...
		4 4 4 4 4 4 4 4 4 4 4 4 ...

[![](/img/f/fontanaa.png)](/micky/4/fontana.html "Základní trik se čtyřmi míčky.")Čtyři míčky musíš háze jako asynchronní fontánu. V siteswap všechna sudá čísla zůstávají ve stejné ruce, lichá značí hody do druhé ruky.

[Přehrát animaci](/animace/siteswap/4.html "Animace fontány")

### 5, 6, ...

[![](/img/m/micky-6-fontanaa.png)](/micky/6/ "Trik se šesti míčky.")Všechny základní triky se zapisují jedním číslem (5 je [kaskáda s pěti](/micky/5/kaskada.html "Trik s pěti míčky.") míčky, 8 je fontána s osmi míčky, atd.).

### 55500

[![](/img/b/bleskc.png)](/micky/3/blesk.html "blesk")Trik se třemi míčky. První tři hody jsou jako při [kaskádě s pěti](/micky/5/kaskada.html "Trik s pěti míčky.") míčky. Pak následují dvě pauzy bez míčku (0).

    P L P L P L P L P L P L ...
    5 5 5 0 0 5 5 5 0 0 5 5 ...

Většina žonglérů zná tento trik pod názvem [blesk](/micky/3/blesk.html "blesk").

[Přehrát animaci](/animace/siteswap/55500.html "Animace žonglování blesku")

### 53

[![](/img/p/p4sprchac.png)](/micky/4/sprcha-polovicni.html "Trik se čtyřmi míčky.")Trik se čtyřmi míčky. Z pravé ruky házíš 5, z levé 3.


    P L P L P L P L P L P L ...
    5 3 5 3 5 3 5 3 5 3 5 3 ...

Trik se jmenuje [poloviční sprcha se čtyřmi míčky](/micky/4/sprcha-polovicni.html "Trik se čtyřmi míčky.").

[Přehrát animaci](/animace/siteswap/53.html "Animace poloviční sprchy")

### Jak poznám s kolika míčky se žongluje 53?

Sečteš všechna čísla v posloupnosti a vydělíš je délkou posloupnosti. 5+3=8 8/2=4, a tak jde o trik se čtyřmi míčky. Jestliže nevyjde celé číslo pak je siteswap špatný.

### Zápis složitějších triků

Vyhození dvou míčků najednou - synchronní hody se značí dvěma čísly v závorce. Současné vyhození dvou míčků rovně nahoru označíš jako:

	[4,4]

Připojení písmene "x" za číslo znamená hod křížem.

	[4,2x][2x,4]

Pokud je trik symetrický, může se zápis zkrátit a označit hvězdičkou

	[4,2x]*

##### Kam dál

- [Animace siteswapů](/animace/siteswap/ "Animace žonglérských siteswapů")
- [Simulátory žonglování](/software.html "Počítačové programy které kreslí animace žonglování.")
- [Knížky o žonglování](/literatura.html "Seznam knížek o žonglování.")
