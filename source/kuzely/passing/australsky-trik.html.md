---
title: "Australský trik - passing s kužely"
directory_index: false
img: img/k/kuzely-logo.png
---

## Australský trik


Trik, který pochází až z daleké Austrálie. V ČR byl poprvé veřejně předveden 25. 5. 2008 přibližně v 16.07 na Střeleckém ostrově. Skládá se z přebírání kuželek, třesení rukou a házení kuželky za zády.

![](img/a/australiea.png)

Dva žongléři stojí čelem k sobě. Žonglér **B** hází <a href="/kuzely/3/kaskada.html" title="Trik se třemi kužely.">kaskádu se třemi</a> kužely.

![](img/a/australieb.png)

Pohled shora - žonglér **A** vezme pravou rukou kuželku, kterou **B** vyhazuje z pravé ruky. Kuželku přebírá co nejníž. Ještě před tím, než ji **B** vyhodí do vzduchu.

![](img/a/australiec.png)

Jako druhou vezme žonglér **A** levou rukou kuželku, kterou vyhazuje **B** z levé ruky.

![](img/a/australied.png)

První sebranou kuželku vrátí žonglér **A** z pravé ruky do levé ruky **B**. Kuželku v levé ruce si otočí do správné polohy.

![](img/a/australiee.png)

Pohled ze strany. Žongléři si třesou pravou rukou. Žonglér **B** levou rukou vyhodí předanou kuželku a chytá s ní kuželku, která byla ve vzduchu. Třetí kuželku má žonglér **A** za zády v levé ruce.

![](img/a/australief.png)

**A** hází z levé ruky za zády kuželku. Žonglér **B** vyhodí kuželku z levé ruky a chytne do ní třetí přilétající kuželku.

![](img/a/australiea.png)

Žonglér **B** pokračuje v kaskádě.



##### Kam dál

- [Sloupy ve dvou](/kuzely/passing/sloupy.html "Dva žongléři a čtyři kužely")
- [Obíhání](/kuzely/passing/runarounds.html "Obíhačka se třemi kužely")
- [Klokan](/micky/3/klokan.html "Snadný a velmi efektní trik s míčky")
