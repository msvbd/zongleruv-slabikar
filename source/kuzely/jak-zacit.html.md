---
title: Jak začít žonglovat s kužely
directory_index: false
img: img/k/kuzely-logo.png
---

# Jak začít žonglovat s kužely

Míčky a kruhy už jsou ti málo? Pak je čas na -- kužely.

## Jeden kužel

Začni s jedním kuželem v pravé ruce.

![](/img/k/kuzely-zacateka.png)Kužel uchop v horní polovině držadla. Hoď ho rovně nahoru a sleduj, co se stane.

![](/img/k/kuzely-zacatekb.png)Kužel se ve vzduchu jednou otočí.

![](/img/k/kuzely-zacatekc.png)A spadne ti držadlem zpět do dlaně. Švihem zápěstí a předloktí ovlivníš výšku a rychlost rotace kuželu.

Házej s kuželem v pravé i levé ruce. Pak zkus kužel vyhodit pravou a chytit do levé ruky.

## Dva kužely

Postup je podobný začátkům s [míčky](/micky/jak-zacit.html#dva-micky "Postup se dvěma míčky.") a [kruhy](/kruhy/jak-zacit.html#dva-kruhy "Postup se dvěma kruhy."). Vyhodíš kužel z jedné ruky a když je nejvýš, prohodíš pod ním druhý kužel. Trénuj žonglování se dvěma kužely a jedním míčkem. Nebo s kuželem, míčkem a kruhem. Nauč se také [držet dva kužely v jedné ruce](/kuzely/grip.html "Jak držet v jedné ruce dva kužely."), vyhazovat je a chytat.

## Tři kužely

Když už ti to se dvěma kužely jde, přidej ještě třetí pro úplnou [kaskádu](/kuzely/3/kaskada.html "Kaskáda se třemi kužely."). Kaskáda je nejlehčí trik, začni s ní.

##### Kam dál

- [Kaskáda se třemi kužely](/kuzely/3/kaskada.html "Nejjednodušší způsob žonglování")
- [Výroba kuželů na žonglování](/kuzely/vyroba.html "Jak vyrobit pěkné a levné kužely na žonglování")
- [Jak trénovat žonglování](/trenink.html "Tipy a triky pro trénink")
